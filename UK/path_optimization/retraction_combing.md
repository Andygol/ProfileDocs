Режим розчісування
====

### **Опис**

Розчісування — це практика уникнення перетинання стінок деталі під час подорожі з одного місця в інше. Перетин стінок має тенденцію залишати сліди на поверхні, де гаряче сопло вийшло або потрапило в об’єм друку, тому це, як правило, небажано.

Розчісування лише змушує сопло уникати стінок під час проходження через внутрішню частину сітки. Ви також можете ввімкнути функцію [Оминати надруковані частини під час пересування](travel_avoid_other_parts.md), за допомогою якої сопло також уникатиме об’єктів коли воно знаходиться поза межами об’єму деталі.

![Розчісування вимкнено, рух перетинає стінки друку](../images/retraction_combing_off.png)
![Розчісування ввімкнено, робиться обхід, щоб уникнути перетину стін](../images/retraction_combing_on.png)

Якщо є шлях через об’єкт від початкової до кінцевої локації без зіткнення зі стінками, цей шлях буде пройдено без втягування. Якщо початкова та кінцева локації знаходяться на абсолютно різних шляхах, сопло спочатку переміститься в положення, де дві частини розташовані найближче одна до одної, а потім, не обовʼязково, виконає втягування (якщо [ретракцію ввімкнено](retraction_enable.md)), далі рухатиметься до цільового шляху, а потім перейде до нової частини до кінцевого пункту призначення. В обох частинах це дозволить уникнути зіткнення зі стінками під час проходження всередині. Під час подорожі від частини до частини сопло уникатиме деталей, лише якщо ввімкнено параметр [Оминати надруковані частини під час пересування](travel_avoid_other_parts.md).

Мета розчісування полягає в тому, щоб уникнути проходження крізь стінки об’єкта, зменшивши кількість слідів на поверхні. Це також зменшить утворення ниток, які видно зовні, тому що під час переміщення матеріал все одно сочиться з сопла, але він буд залишатись в середині моделі. Однак розчісування також збільшить довжину ходу. Іноді потрібно зробити великий обхід.

Для цього параметра в спадному меню є чотири варіанти:

* **Вимкнено**: розчісування вимкнено. Рухи пересування завжди спрямовуватимуться безпосередньо до цільового місця. Якщо сопло не торкнеться жодної стінки, втягування не відбувається.
* **Всі**: сопло не торкнеться жодної стінки під час проходження всередині друку, як описано вище.
* **Не в оболонці**: сопло, якщо це можливо, також уникне попадання на оболонку. Це може зменшити сліди на верхній стороні друку, змусивши сопло проходити вздовж стінок, а не прорізати оболонку. Однак у деяких випадках сопло не зможе вирватися і мусить зробити втягнення, де інакше воно б прорізало оболонку.
* **В межах заповнення**: найсуворіший режим з усіх, дозволяє лише проходити через заповнення. Це дозволяє уникнути ударів як об внутрішні, так і об зовнішні стінки, а також об оболонку. Якщо сопло торкається внутрішніх стінок, іноді це все ще може бути видно зовні, оскільки зовнішній радіус сопла може бути ширшим за стінки. Це запобігає цьому ефекту. Однак йому потрібно буде зробити ще більше втягувань, оскільки шлях часто буде недоступний.
