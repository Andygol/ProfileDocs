Тип допоміжних конструкцій подвійної екструзії
====

Під час друку подвійним екструдером з неактивного екструдера може продовжувати витікати матеріал, коли його сопло все ще має високу температуру. Потім, коли цей екструдер знову почне друкувати, скупчення матеріалу на кінці сопла може прилипнути до об’єкта, що призведе до непривабливого вигляду кінцевого результату. Ось чому нам потрібно використовувати допоміжні конструкції подвійної екструзії. Luban надає вам два типи таких конструкцій, кожен з яких має свої особливості.

Праймер-вежа
----

Праймер-вежа, яку також називають *wipe tower*, — це додатковий елемент, який створюється окремо на робочому столі, щоб допомогти неактивному екструдеру стати до роботи відповідним чином.

Насправді витікання матеріалу не тільки призведе до непривабливого вигляду, але й призведе до спорожніння камери екструдера з подальшою неправильною подачею на початку друку цим екструдером. Друкуючи праймер-вежу, екструдер що перебував у стані очікування може прибрати будь-які рештки матеріалу з сопла та наповнити камеру матеріалом для відновлення належної подачі матеріалу.

![Як виглядає праймер-вежа та її розміри](../images/prime_tower.svg)

Праймер вежа — це порожнистий циліндр, що складається з безперервної зовнішньої оболонки, надрукованої одним екструдером, і деяких переривчастих внутрішніх стінок, надрукованих іншим екструдером. Суцільна зовнішня оболонка необхідна для підтримки стабільності вежі, хоча це може призвести до додаткових перемикань екструдерів для деяких варіантів друку. Внутрішні стінки не друкуються, якщо немає перемикання між екструдерами.

Недоліки праймер-вежі полягають у тому, що її друк займає додатковий час і потребує деякий простір на робочому столі.

Захисний барʼєр від протікання філамента
----

Захисний барʼєр – це одношарова широка стінка навколо об’єкта, яка вловлює протікання матеріалу під час друку подвійним екструдером. Захисний барʼєр досить тонкий, щоб його було легко зламати або зрізати, знаходиться на відстані від вашої моделі, щоб його можна було видалити, не залишаючи слідів на поверхні.

Захисний барʼєр буде надруковано за допомогою екструдера, який починає працювати на шарі. Потім, коли відбувається перемикання екструдерів, увімкнутий назад екструдер витре сопло об барʼєр, щоб прибрати матеріал, що витік, під час перебування в режимі очікування. Таким чином, цей матеріал не потраплятиме на поверхню моделі.

![Захисний барʼєр друкується за допомогою першого екструдера шару, спричиняючи змінний візерунок у разі друку за допомогою двох екструдерів](../images/ooze_shield.png)
![Деякі параметри можна налаштувати для захисної стінки](../images/ooze_shield.svg)

Захисний барʼєр друкуватиметься до найвищої висоти де останній раз відбувається перемикання екструдерів. Вище цієї висоти жодне сопло не буде переміщатися в друк після того, як воно перебувало в режимі очікування, тому друкувати захисний барʼєр вище непотрібно.
