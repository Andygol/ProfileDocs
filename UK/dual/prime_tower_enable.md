Праймер-вежа
====

### **Опис**

Праймер-вежа, яку також називають *wipe tower*, — це додатковий елемент, який створюється окремо на робочому столі, щоб допомогти неактивному екструдеру правильно перемкнутися назад.

Під час друку подвійним екструдером з неактивного екструдера може продовжувати витікати матеріал, коли його сопло все ще має високу температуру. Матеріал, що витікає, може накопичуватись під соплом, а камера сопла стає порожньою. У цьому випадку, коли цей екструдер знову почне друкувати, накопичений пластик спричинить непривабливий вигляд деталі, а порожня камера сопла призведе до неправильної подачі на початку друку. Саме цим проблемам покликана запобігти праймер-вежа.

![Як виглядає праймер-вежа та її розміри](../images/prime_tower.svg)

### **Використання**

Друкуючи праймер-вежу, екструдер, що знаходився в режимі очікування, може позбутись патьоків зі свого сопла та наповнити камеру сопла для належної подачі матеріалу.

Праймер-вежа — це порожнистий циліндр, що складається з безперервної зовнішньої оболонки, надрукованої одним екструдером, і деяких переривчастих внутрішніх стінок, надрукованих іншим екструдером. Суцільна зовнішня оболонка необхідна для підтримки стабільності вежі, хоча це може призвести до додаткових перемикань екструдерів для деяких випадків друку. Внутрішні стінки не друкуються, якщо немає перемикання екструдерів.

Недоліки праймер вежі полягають у тому, що для її друку потрібен додатковий час і місце на робочому столі.
