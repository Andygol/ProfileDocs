Увімкнення втягування
====

### **Опис**

Коли 3D-принтер перестає виштовхувати матеріал, матеріал не відразу перестає витікати з сопла. Залишки матеріалу, що залишаються в соплі, продовжуватимуть витікати. Щоб фактично припинити витікання матеріалу, принтер повинен підтягнути матеріал назад від отвору сопла. Це необхідно, щоб головка пересувалась без утворення ниток.

![Втягування вимкнене](../images/retraction_enable_disabled.png)
![Пересування головки з увімкненим втягуванням показується тоншою блакитною лінією](../images/retraction_enable_enabled.png)

Після того, як ви увімкнете втягування, екструдер втягуватиме матеріал, під час здійснення рухів, які особливо сприятливі до утворення ниток. Для переміщень, які проходять лише через середину моделі або від опори до опори, екструдер не виконуватиме втягування. Існує також обмеження щодо того, як часто матеріал можна втягувати, дивіться налаштування [Макс. кількість ретракцій](retraction_count_max.md) і [Вікно мінімальної відстані екструзії](retraction_extrusion_window.md).

Переваги використання ретракції

* Значно зменшується утворення ниток.
* Це значно зменшить кількість і розмір плям на поверхні, де сопло перетинає периметр моделі.

Недоліки використання ретракції

* Для виконання втягування потрібен деякий час.
* Подача матеріалу переривається, коли відбувається ретракція. Це має негативні наслідки для точності розмірів і може призвести до недостатньої екструзії.
* Пруток може перетиратись, коли відбувається занадто багато втягувань, що не дозволить пристрою подачі надійно захоплювати матеріал.

### **Використання**

Гнучкі матеріали важче втягувати, тому що, втягування філамента призводить до його розтягування, а не відтягування назад від отвору сопла. Увімкнення ретракції для таких матеріалів може вимагати багато часу та бути відносно неефективним.
