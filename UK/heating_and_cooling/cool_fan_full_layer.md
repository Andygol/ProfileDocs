Звичайна швидкість обдуву на шарі
====

### **Опис**

Параметр «Звичайна швидкість обдуву на шарі» дозволяє вказати шар з якого швидкість вентиляторів змінюється з Початкової швидкості обдуву на Звичайну швидкість обдуву.

На початку друку, робоча головка використовуватиме параметри Початкової швидкості обдуву для друку початкового шару. Потім швидкість обдуву буде поступово підвищуватись допоки не досягне Звичайної швидкості на шарі, який ви вкажете тут. Наприклад, ви встановили Початкову швидкість обдуву – 0%, Звичайна швидкість обдуву – 100%, шар з якого швидкість обдуву має бути Звичайною – 6, тоді, друк почнеться із вимкненим вентилятором, вентилятор увімкнеться після друку початкового шару і кількість обертів буде поступово зростати з кожним надрукованим шаром, допоки не буде надруковано пʼять шарів, а вже під час друку шостого шару швидкість обдуву буде 100%.

![Which fan speed is used where](../images/cool_fan_speed.svg)

### **Вплив**

Зазвичай, Початкова швидкість обдуву встановлюється достатньо низькою для запобігання викривлень моделі та покращення зчеплення з поверхнею робочого столу. Однак, після друку початкового шару може бути все ще необачним різко підвищувати швидкість обдуву та відповідно охолодження моделі. Якщо кілька перших надрукованих шарів охолоджуються дуже швидко, це може спричинити швидку усадку матеріалу та його відрив від столу, або ж призвести до викривлення моделі. Призначення цього параметру – друк кількох перших шарів з меншою швидкістю обдуву. В такий спосіб викривлення моделі можна попередити дочекавшись допоки перші шари не стануть цупкішими.

### **Використання**

* Підвищуючи значення, шар з якого вмикається звичайний обдув, ви можете покращити зчеплення моделі з поверхнею робочого столу.
* Якщо робочий стіл має високу температуру, вам можливо доведеться вмикати Звичайну швидкість обдуву раніше, щоб уникнути ефекту [слонячої ноги](../troubleshooting/elephants_foot.md) або запобігти витіканню матеріалу з сопла.
