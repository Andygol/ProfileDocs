Температура в режимі очікування
====

### **Опис**

Температура в режимі очікування – температура сопла, яке знаходиться в режимі очікування під час роботи з подвійним екструдером.

Для принтерів, які мають більше одного екструдера, ви можете встановити Температуру режиму очікування для кожного екструдера окремо. Під час роботи з подвійним екструдером, коли один з екструдерів друкує, а інший очікує своєї черги, для нього використовується температура сопла в режимі очікування.

![В той час як блакитний екструдер друкує, температура сопла  червоного екструдера знижується до температури режиму очікування](../images/temperature_regulation.svg)

### **Використання**

В основному, температура в режимі очікування встановлюється нижчою за температуру друку. Це дозволяє запобігти марному витіканню матеріалу з сопла.

Крім того, якщо температура сопла залишається високою в той час, коли мотор екструдера не працює, тепло може підійматись вгору розплавляючи філамент в середині механізму подачі матеріалу. В такому випадку шестерні будуть не в змозі проштовхнути філамент через сопло, зажовуючи пруток пластику. Це так звана «теплова повзучість», яка може призводити до забивання сопла.

Однак, якщо температура очікування занизька, екструдер потребуватиме більше часу на розігрів для продовження друку, коли настане його черга.
