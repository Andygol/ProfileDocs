Структура моделі
====

Цей параметр дозволяє вибрати тип структури, яку ви хочете надрукувати.

Звичайні структури
----

Стандартно Luban використовує звичайну структуру для друку моделі. При цьому виборі всі частини моделі будуть надруковані як єдине ціле.

Чим міцніша модель, тим більше часу потрібно на друк і більше матеріалу. Навпаки, чим тонша модель, тим менше часу на друк і менше матеріалу.

Структура вази
----

Структура вази, яка також називається *Спіральний зовнішній контур*/*Режим вази*, друкує лише нижній шар і зовнішню стінку моделі. Структура моделі схожа на структуру вази, з дном і стінкою, але без заповнення чи верхньої кришки.

Важливо, що якщо ввімкнути [Гладкий спіральний контур](smooth_spiralized_contours.md), сопло поступово підіймається протягом друку шару. Таким чином створюється спіраль по контуру моделі. Не буде значного підйому головки від одного шару до іншого, оскільки сопло поступово рухається вгору до наступного шару. Під час друку шар за шаром сопло зазвичай має рухатися від одного шару до наступного. Цей рух змушує сопло залишатися майже нерухомим у напрямку XY протягом частки секунди, що залишає шов на поверхні, який називається Z-швом. Друк моделі по спіралі може запобігти цьому.

Структура вази має такі ефекти:

* Надзвичайно швидкий друк.
* Поверхня виходить дуже гладкою. Більше немає [Z-шва](../troubleshooting/seam.md), в місці переходу до наступного шару, якщо увімкнено [Гладкий спіральний контур](smooth_spiralized_contours.md).
* Модель вийде не дуже міцною. Якщо модель занадто велика, вона має тенденцію розколюватися через [деформацію](../troubleshooting/warping.md).
* Доволі важко зробити деталь водонепроникною, якщо вона велика.

Структура вази погано підходить для друку деталей з великою кількістю горизонтальних поверхонь. Вона взагалі не підходить для нависаннь і не друкує поверхні верху, тому поверхні верху немає на що спертися. Це також погано працює, якщо шар складається з кількох частин.
