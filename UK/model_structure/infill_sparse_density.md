Щільність заповнення
====

### **Опис**

Цей параметр налаштовує щільність об’єму всередині деталі, що є головним фактором міцності кінцевого друку, а також найвищої якості поверхні. Чим більша щільність заповнення, тим ближче лінії заповнення будуть розташовані одна до одної. Ви навіть можете збільшити щільність вище 100%, але це призведе до надмірної екструзії.

![20% density](../images/infill_sparse_density_high.png)
![10% density](../images/infill_sparse_density_low.png)

### **Використання**

Для різних візерунків заповнення може знадобитися встановити різну щільність. Візерунки заповнення з великою кількістю кутів і перетинів не працюватимуть добре при великій щільності заповнення. Кути є проблемою, тому що пластик має тенденцію тягнутися разом з кутом, утворюючи повітряні кишені на зовнішній стороні кута, де матеріал мав бути надрукований. Перетини є ще більшою проблемою, тому що коли одна лінія перетинає іншу, подача лінії переривається, що спричиняє недоекструзію відразу після перетину.

Збільшення щільності заповнення (шляхом зменшення відстані між лініями) має великий вплив на ваш друк, а саме:

* Ваша модель буде цупкішою.
* Верхня поверхня матиме кращу підтримку, стане більш гладкою та водонепроникною.
* Ефект подушки буде зменшено, оскільки осередки тепла будуть меншими.
* Ваш друк потребуватиме більше матеріалу і, як наслідок, буде важчим.
* Для друку потрібно більше часу.
