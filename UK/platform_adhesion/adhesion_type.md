Тип зчеплення зі столом
====

Існує три типи зчеплення з робочим столом: спідниця, поле і пліт. Ви також можете вимкнути друк допоміжних елементів для покращення зчеплення з робочим столом, встановивши для параметра Тип зчеплення зі столом значення Нічого.

![Спідниця](../images/adhesion_type_skirt.png)
![Поле](../images/adhesion_type_brim.png)
![Пліт](../images/adhesion_type_raft.png)

Спідниця
----

Спідниця — це одна або кілька ліній, що оточують основу вашої моделі. Вона безпосередньо не впливає на зчеплення моделі з робочим столом. Однак якщо ви не хочете використовувати інші методи зчеплення, цей метод виконує дві функції.

* Дозволяє соплу підготуватись до друку, заповнивши його камеру матеріалом, та переконатися, що матеріал добре подається.
* Це дає змогу побачити, чи належним чином вирівняно ваш робочий стіл.

Поле
----

Поле – це одношарова пласка область навколо основи вашої моделі. Його призначення полягає в тому, щоб утримати краї вашого друку на столі і збільшити площу контакту між деталлю та робочим столом.

* Більша площа поверхні дозволяє вашому друку мати краще зчеплення з робочим столом. Це корисно практично для будь-якого друку розміром більше кількох сантиметрів.
* Поле також утримуватиме краї вашої моделі на поверхні робочого столу. Матеріали, які сильно стискаються під час охолодження (наприклад, ABS), мають тенденцію сильно деформуватися під час друку. Наявність полів достатньої ширини може утримувати кути деталі на місці, запобігаючи їх викривленню.

Пліт
----

Пліт — це товста пластина між моделлю та робочим столом. Пліт захищає вашу модель від тепла що підіймається від робочого столу. Він також матиме велику площу поверхні для зчеплення з робочим столом. Матеріал наноситься на цей пліт, де він може приклеїтися набагато краще. Проте будьте обережні з тонкими моделями, оскільки може бути важко видалити пліт, не пошкодивши деталь.
