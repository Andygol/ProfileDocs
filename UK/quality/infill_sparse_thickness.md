Товщина шару заповнення
====

### **Опис**

Цей параметр об’єднує кілька шарів заповнення разом. Якщо цей параметр увімкнено, робоча головка не друкуватиме жодного заповнення на деяких шарах, але в найвищому з об’єднаних шарів буде екструдовано більше матеріалу, щоб компенсувати це.

В перегляді шарів це буде виглядати так, ніби лінії заповнення стали набагато ширшими. Під час фактичного друку лінії заповнення опускатиметься вниз, а не розширюватись горизонтально.

![Infill Layer Thickness is set to three times the layer height](../images/infill_sparse_thickness.png)

### **Використання**

Оскільки висота шару заповнення не важлива для візуальної якості, ви можете використовувати товстіші шари заповнення, щоб скоротити час друку.

Товщина шару заповнення повинна бути кратною висоті звичайного шару. В іншому випадку цей параметр буде округлено до найближчої висоти шару.

* Будьте обережні, надто збільшуючи цей параметр. Під час перемикання на друк заповнення та з нього швидкість подачі має значно прискорюватися та сповільнюватися. Існує деяка затримка прискорення та уповільнення, тому через сопло буде видавлюватись надто мало матеріалу на початку друку заповнення та занадто сильно після закінчення друку заповнення.
* У проміжних шарах робоча головка все ще друкуватиме заповнення з нижчою товщиною шару, якщо в шарах навколо нього немає заповнення. Це може призвести до друку невеликих ліній заповнення вздовж похилих стінок.
