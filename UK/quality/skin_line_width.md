Ширина ліній верха/низу
====

### **Опис**

Ширина лінії верху/низу означає ширину кожної ліній на верхній чи нижній частини деталі. Ширина лінії може відрізнятися від розміру сопла, просто видавлюючи більше або менше матеріалу, ніж потрібно. Якщо екструдувати більше матеріалу, пластик буде розтікатися в сторони, роблячи лінію товстішою. Якщо екструдується менше матеріалу, поверхневий натяг матеріалу має тенденцію тягнути матеріал до центральної лінії шляху сопла.

![The skin lines are significantly wider than the rest](../images/skin_line_width.png)

### **Вплив**

Зробити лінії поверхні ширшими — це простий спосіб скоротити час друку, оскільки для друку верхньої та нижньої сторін об’єкта буде потрібно менше ліній. Однак занадто велике збільшення цього параметра може призвести до великих коливань екструзії. Це призведе до недостатньої екструзії під час друку поверхні та надмірної екструзії під час друку того, що буде далі, оскільки подача через сопло не може змінюватись достатньо швидко. Збільшення ширини лінії поверхні також збільшить ймовірність появи дірок на ній, що не є гарним і перешкоджає водонепроникності деталі.

### **Використання**

Зменшення ширини ліній поверхні створює кращу верхню поверхню, але значно збільшує час друку. Часто ефективніше використовувати іншу техніку, як-от [Прасування](../path_optimization/ironing_enabled.md) або лише коригувати [Ширину ліній верха оболонки](../experimental/roofing_line_width.md).
